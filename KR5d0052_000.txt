# -*- mode: mandoku-view -*-
#+TITLE: 玄真子
#+DATE: 2015-08-29 01:15:07
#+PROPERTY: BASEEDITION HFL
#+PROPERTY: WITNESS WYG
#+PROPERTY: JUAN 0
¶<md:KR5d0052_HFL_003-008b>¶¶¶¶¶¶¶¶¶¶¶
<md:KR5d0052_HFL_001-001a>¶<pb:KR5d0052_WYG_000-1a>
欽定四庫全書　　　　　子部十四
　提要
　　𤣥真子　　　　　　　道家𩔖
　　(附/)天隱子　　　　　　道家𩔖
　　　　(臣/)等謹案𤣥真子一卷唐張志和撰¶志和字
　　　　子同婺州人初名龜齡肅宗時以明經擢第
　　　　待詔翰林坐事貶南浦尉後遇赦還放浪江
　　　　湖以終自號曰烟波釣徒又號曰𤣥真子事
<pb:KR5d0052_WYG_000-1b>
　　　　蹟具新唐書𨼆⬤傳沈汾續仙傳載其行事
　　　　甚怪大抵好事者附㑹之實則恬退自全之
　　　　士而已其書據書録解題稱本十二卷陳振
　　　　孫時存三卷已非完帙此本併僅存三篇一
　　　　曰碧虚¶二曰鸑鷟三曰濤之靈併為一卷與
　　　　振孫所言又異或當時之本以一篇為一卷
　　　　歟其言略似抱朴子外篇但文采不及其藻
　　　　麗耳天𨼆子亦唐人撰不知其姓名前有司
<pb:KR5d0052_WYG_000-2a>
　　　　馬承禎序則天朝時人晁公武陳振孫皆疑
　　　　為承禎所托名然承禎自有坐忘論已自著
　　　　名又何必託名為此書也書凡八篇一曰神
　　　　仙二曰易簡三曰漸門四曰齋戒五曰安處
　　　　六曰存想七曰坐忘八曰神解讀書志稱一
　　　　本有三宫法附於後此本無之殆傳寫佚脱
　　　　矣書⬤⬤不過數紙不能自成卷帙今以與
　　　　𤣥真子同時即附之𤣥真子後俾從其𩔖焉
<pb:KR5d0052_WYG_000-2b>
　　无能子　　　　　　　道家𩔖
　　　　(臣/)等謹案无能子三卷不著撰人名字序稱
　　　　光啟三年天子在褒則唐僖宗時人也宋崇
　　　　文總目録屬道家晁公武讀書志云書三十
　　　　篇明老莊自然之㫖今按篇目實三十四篇
　　　　與序所言篇數合而卷上注闕第六篇卷中
　　　　注闕第五篇卷下注闕第七第九第十第十
　　　　二第十三第十四等六篇是其全書具在又
<pb:KR5d0052_WYG_000-3a>
　　　　不止於三十四篇豈當時有録無書欲為之
　　　　而未成姑虚列其目耶唐藝文志以為光啟
　　　　間𨼆民考序中有不述姓名遊宦語則非𨼆
　　　　民也其書多竊莊列之㫖又雜以釋氏之説
　　　　詞㫖頗淺第以唐代遺書在今已少姑以舊
　　　　本録之仍列於道家云乾隆四十六年十月
　　　　恭校上
　　　　　　　總纂官(臣/)紀昀(臣/)陸錫熊(臣/)孫士毅
<pb:KR5d0052_WYG_000-3b>
　　　　　　　　　　總　校　官(臣/)陸　費　墀
<pb:KR5d0052_WYG_000-4a>
𤣥眞子原序
𤣥眞子書唐張志和所作也志和字子同婺州人父游
朝通莊列書為象罔白馬諸篇以佐其說志和始名龜
齡年十六擢明經以策干肅宗特見賞重命待詔翰林
因賜名後坐事貶南浦尉㑹赦還以親亡不復仕居江
湖自稱烟波釣徒著是書凢三卷其言汪洋恣肆逼似
莊列亦竒士也李德裕嘗稱其隱而有名顯而無事不
窮不逹嚴光之比云
